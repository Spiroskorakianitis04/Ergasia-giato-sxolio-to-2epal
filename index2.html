<!DOCTYPE html>
<html lang="en">
<head> 
 <meta charset="UTF-8">
 <meta name="viewport" content="width=device-width, initial-scale=1.0">
 <meta http-equiv="X-UA-Compatible" content="ie=edge">
 <title>Βιογραφια του Νικου Καββαδία</title>
 <link rel="stylesheet" href="style2.css">
</head>
<body>
 <h1>Νίκος Καββαδίας Βιογραφια </h1>
 
 <p>
  Ο Νίκος Καββαδίας γεννήθηκε στις 11 Ιανουαρίου 1910
  στο Νίκολσκι Ουσουρίσκι, μια επαρχιακή πόλη της
   περιοχής του Χαρμπίν στη Μαντζουρία, από γονείς Κεφαλονίτες, 
  το Χαρίλαο Καββαδία και τη Δωροθέα Αγγελάτου της
  γνωστής οικογένειας εφοπλιστών της Κεφαλονιάς.  
  Ο πατέρας Χαρίλαος Καββαδίας διατηρούσε γραφείο γενικού 
  εμπορίου διακινώντας μεγάλες ποσότητες εμπορευμάτων
  με κύριο πελάτη τον τσαρικό στρατό. 
 </p>

 <style> body {
  background-color: cornflowerblue ;
}
</style> 
 
   
 <img  src="https://external-content.duckduckgo.com/iu/?u=http%3A%2F%2Fusers.uoa.gr%2F~nektar%2Farts%2Ftributes%2Fnikos_kabbadias%2Fdedicatoria.jpg&f=1&nofb=1" width="201" height="330">

 <p>Το 1914, με την έκρηξη του Πολέμου, η οικογένεια 
 έρχεταιστην Ελλάδα κι εγκαθίσταται στο Αργοστόλι, ενώ 
 ο πατέρας επιστρέφει στις επιχειρήσεις του στη Ρωσία, 
 όπου καταστρέφεται οικονομικά. Το 1917, κατά τη 
 διάρκεια της Οκτωβριανής Επανάστασης, φυλακίζεται. 
 Γυρίζει και πάλι στην Ελλάδα το 1921, τσακισμένος και 
 ανίκανος να προσαρμοσθεί στην ελληνική πραγματικότητα.</p>

<p>Μετά το Αργοστόλι, η οικογένεια εγκαθίσταται στον 
Πειραιά. Ο Καββαδίας πηγαίνει στο Δημοτικό κι είναι 
συμμαθητής με το Γιάννη Τσαρούχη. Διαβάζει Ιούλιο Βερν
και διάφορα βιβλία περιπέτειας. Στο Γυμνάσιο γνωρίζεται 
με το συγγραφέα και ιατρό του Πολεμικού Ναυτικού Παύλο 
Νιρβάνα. Δεκαοκτώ ετών, αρχίζει να δημοσιεύει ποιήματα 
στο περιοδικό της Μεγάλης Ελληνικής Εγκυκλοπαίδειας 
με το ψευδώνυμο Πέτρος Βαλχάλας.</p> 


</body>
</html>

